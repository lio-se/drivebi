{"name":"Bilkörning efter hjärnskada?","tagline":"Innovationstävling2014: Vi söker en metod för att smidigt kunna bedöma en persons förmåga till trafiksäker bilkörning efter hjärnskada.","body":"### Uppdaterad text och länkar till tävlingsregler m.m. kommer här senare\r\n\r\nSkador eller sjukdomar i hjärnan (som t.ex. stroke), medför ofta förändring av en persons förmåga till uppmärksamhet och snabb hantering av information. För en bilförare kan detta innebära att riskerna för felhandlingar vid bilkörning ökar betydligt, ibland utan att vederbörande själv är medveten om detta. Forskning har visat att framför allt förmåga till varseblivning, uppmärksamhet, simultanförmåga, omdöme och reaktionssnabbhet, är viktigt för att kunna köra på ett trafiksäkert sätt.\r\n\r\nVarje år drabbas i Sverige en stor grupp människor av sjukdomar och skador i hjärnan. Ungefär 3 per 1000 invånare drabbas av stroke och ungefär lika många av traumatisk hjärnskada. Till detta kommer en växande grupp med demenssjukdomar samt personer med kroniska neurologiska sjukdomar som påverkar hjärnans funktion. Många av dessa personer får lindrigare skador men för en icke obetydlig andel kvarstår olika typer av funktionsnedsättningar som kan påverka förmågan att på ett trafiksäkert sätt kunna framföra en bil.\r\n\r\nI Sverige är läkare enligt lag skyldiga att ta ställning till om en person med körkort har sämre förutsättningar att köra bil på ett trafiksäkert sätt efter skada eller sjukdom. Om så är fallet ska detta anmälas till Trafikverket.  Om läkaren är osäker så måste förutsättningarna utredas. När det gäller försämring av den typ av intellektuella förmågor som uppträder efter hjärnskada saknas idag i stora delar av sjukvården bra och säkra undersökningsmetoder som kan användas av läkare. Det är en av förklaringarna till att lagen är svår att efterfölja.\r\n\r\nDe metoder som idag används för dessa bedömningar i bassjukvården är, förutom rent medicinska undersökningar, olika enkla psykologiska tester som görs med papper och penna. Dessa tester har ofta en begränsad känslighet och är inte tillräckligt tillförlitliga för att med någorlunda säkerhet kunna identifiera personer som innebär en ökad risk i trafiken.\r\n\r\nMan har även försökt bedöma personers förmåga att köra bil i virtuell miljö med olika sorters körsimulatorer. Problemet med detta är att enklare simulatorer, som finns på exempelvis trafikskolor, inte är tillräckligt känsliga och tillförlitliga för att fånga de specifika förändringar som vi vet är viktiga. De erbjuder en alltför komplex testmiljö som gör det svårt att styra och gradera kraven på försökspersonens förmåga och det är därför svårt att dra specifika slutsatser.  Det finns också enstaka exemplar av mer avancerade simulatorer, dessa används idag enbart för forskningsändamål. Det finns ett stort behov av att utveckla en relativt enkel, säker och ”ren” metod för att i bassjukvården kunna identifiera vilka patienter som har en försämrad förmåga till informationshantering efter hjärnskada och som kan innebära en ökad risk för den personen vid bilkörning. \r\n\r\nDen metoden vi söker ska av patienten uppfattas relevant för aktiviteten bilkörning. Den ska utgöra en mer praktisk bedömningssituation av enklare slag, där man med hjälp av någon form av visuella stimuli, på ett standardiserat sätt kan registrera och få en objektiv uppfattning om funktioner så som; personens förmåga till snabb uppmärksamhet, simultanförmåga och reaktionshastighet. Omdöme att fatta snabba och riktiga beslut är också något som är önskvärt att kunna bedöma kliniskt. Den ska kunna användas i den basala sjukvården utan särskilda krav på lokaler eller specialistkunskap.\r\n\r\n### Test av webb-funktioner - ska tas bort...\r\n```\r\nKodruta\r\n12 34 56 789\r\n```\r\n\r\n### Authors and Contributors\r\nSidansvariga @juhlin och @ErikSundvall Webbsidor för Testbädd LiÖ nås från: http://www.lio.se/testbadd\r\n","google":"UA-47333196-1","note":"Don't delete this file! It's used internally to help with page regeneration."}